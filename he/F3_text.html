<body class="rtl"  onmousedown = "return false;"  dir="rtl">
<link rel="StyleSheet"  href="../styles/cinderella.css" type="text/css" />

<p>התבנית הנוצרת על-ידי הזרעים בראש החמנייה מצייתת למערכת כללים מרתקת. מבט מקרוב על ראש חמנייה מגלה בפנינו תבניות ספירליות המפגינות דחיסות מילוי מרשימה. <br> <br>הכלל הקובע את מיקומו המדויק של כל זרע מדהים בפשטותו. אם ממספרים את הזרעים בצורה רציפה מן המרכז לכיוון השפה החיצונית, כי אז הזרע ה-<i>n</i> חייב להיות בזווית של <i>n</i>&middot;137.508&deg; וברדיוס שהוא השורש הריבועי של <i>n</i>. הזווית 137.508&hellip;מעלות מהווה מכפלה מדויקת למדי של 360&deg; ביחס הזהב של 0.618&hellip; בריבוע. <br> <br>אם משנים את הזווית אפילו במידה מועטה, דחיסות הסידור מופרעת ונוצרות זרועות ספירליות בולטות. מסתבר שמספרן של הזרועות הספירליות הוא אחד המספרים מסדרת פיבּוֹנאצ&apos;י (Fibonacci) 1, 2, 3, 5, 8, 13, 21, 34, 55, 89, &hellip; (בסדרת פיבונאצ&apos;י כל מספר הוא הסכום של שני המספרים הקודמים לו). במציאות, חמניות בעלות 55 או אפילו 89 זרועות ספירליות הן נפוצות למדי.</p> 
</body>
